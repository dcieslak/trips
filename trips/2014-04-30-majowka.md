Last Minute - StykiTours
========================

wyjazd majówkowy do Chałupy Elektryków (wyjazd w jedną stronę)

podstawowe informacje
---------------------

* kierownik imprezy:
	* Maciej Płoński
	* mail: info (małpa) sokoli.pl
	* telefon: 604 069 760

* specjalne podziękowania: Kasia "Maryla" Cieślak

zapewnione atrakcje
-------------------

* przemarsz po beskidzko-niskim obszarze
* nocleg w luskusowym hotelu z tysiącami gwiazdek (na niebie)
* atrakcje krajobrazowe (rzeki, lasy, wzniesienia, itp)
* troskliwa opieka kierownika

wyjazd
------

* wyjazd:
	* data: 01/05/2014, 00:30 (noc środa / czwartek) - warto być minimum 30min wcześniej
	* transport: neobus (neobus.pl)
	* trasa: Warszawa - Rymanów Zdrój Góra
	* dojazd: 01/05/2014, 06:15
	* **bilety każdy kupuje samodzielnie** - zalecane wcześniej przez internet

* trasa nie obejmuje powrotu do Warszawy - każdy załatwia indywidualnie - zalecane ogarnięcie na miejscu (może ktoś będzie jechać do Krakowa i ma wolne miejsce?) lub autostop.

trasa
-----

wariant 1.: (do realizacji)
* przejście czerwonym szlakiem do miejscowości Wisłoczek
* kontynuowanie dalej szlakiem czerwonym do Puław Dolnych
* zejście ze szlaku i przejście drogą na południe
* przejście poza szlakiem wzdług Wisłoka aż do Chałupy Elektryków

wariant 2.: (awaryjny)
* przejście Beskidzką Trasą Kurierską JAGA-KORA przez Jawornik i Polańską do Chałupy Elektryków

w przypadku przeszkód terenowych bądź możliwego skrótu - trasa może być trochę zmieniona. może być też wydłużona jeśli uczestnicy będą chcieli :) (lub jeśli zmusi nas do tego teren)

**długość trasy:** 10-20km, podejścia pomijalne

pobyt na miejscu
----------------

w trakcie pobytu możliwe są następujące atrakcje, zgodnie z preferencjami ludu:
* obowiązkowy spacer po okolicy połączony ze zwiedzaniem lokalnych atrakcji
* lenienie w chałupie (czyt. trochę pracy na jej rzecz)
* zwiedzanie okolicy, czyli jeszcze więcej chodzenia

koszta
------

* bilet na autobus - zależnie od momentu kupna
* inne koszta (wyżywienie, etc) - pokrywane indywidualnie
* nocleg jest darmowy, ale warto dać coś do puszki :)

nie jest przewidziane zwiedzanie płatnych obiektów - nie ma takich po drodze :)

wyposażenie
-----------

* **wyżywienie** na pierwszy dzień (kanapki? kabanosy? inne?) - ciepły posiłek będzie dopiero w chałupie
* słodycze i inne atrakcje do zwiększenia grupowego szczęścia
* termos z herbatą i woda w butelce
* mapa rejonu (beskid niski) oraz kompas
* **(ważne)** latarka (zalecane: czołówka + zapasowa) i zapas baterii (może przydać się na trasie, przyda się na pewno w chałupie)
* zestaw bluza + kurtka przeciwdeszczowa na złą pogodę
* **(ważne)** sandały lub inne obuwie, w których można wejść do wody (zalecane posiadanie kijków trekkingowych) - przydadzą się też do łażenia po chałupie
* **(ważne)** ręcznik i suche skarpety w przypadku przekraczania rzeki
* wygodne buty i dobry plecak :)


* wyposażenie do chałupy
	* żarcie, ubranie, inne - w chałupie nie ma prądu!
	* zalecane: karimat, śpiwór, wyżywienie własne

inne uwagi
----------

można zerknąć na [listę sprzętu](/sprzet) - niby warunki mają być letnie, ale lepiej być przygotowanym na załamanie pogody.

